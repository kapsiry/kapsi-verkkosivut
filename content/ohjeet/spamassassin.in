<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>

<p>Roskapostin suodatus perustuu tiettyjen viestin ominaisuuksien tunnistamiseen, kuten itse tekstin sanaston ja otsaketietojen palvelinlistan tutkimiseen. Lakalla tarkoitukseen on käytössä <em>spamassassin</em>-ohjelmisto. Tässä ohjeessa käytetään spamassassinia saapuvan postin tutkimiseen, ja lajitellaan roskaposti erilliseen kansioon <a href="procmail.html">procmaililla</a>.</p>

<p><em>Roundcube</em>-ohjelmassa, jota Kapsin webmail käyttää, on joitakin omia suodatustoimintojaan. Tässä ohjeessa neuvottu
spamassassin suodattaa kuitenkin paremmin. Ohjeessa tehdyt asetukset vaikuttavat koko tunnukseesi, riippumatta siitä millä tavalla 
luet postisi.</p>

<h2>Käyttöönotto</h2>

<p>Mikäli jäsennumerosi on <b>alle 4882</b> ja käytössä on mailbox, noudata alla olevaa ohjetta. Muussa tapauksessa hyppää alempaan ohjeeseen.</p>
<p>Luo kotikansion alle tekstitiedosto nimellä .procmailrc seuraavalla sisällöllä. Tällöin spamassassinin roskapostiksi tunnistamat viestit menevät sähköpostikansioon <em>.spam</em>.
</p>

<pre>
MAILDIR=$HOME/mail/

:0:
* ^X-Spam-Status: Yes
.spam
</pre>

<p>Tiedosto kannattaa luoda <a href="ssh.html">ssh-yhteyden</a> kautta suoraan palvelimella. Helpoiten oletusasetukset saa käyttöön ajamalla ssh-yhteyden kautta seuraavan komennon:</p>
<pre>
echo -e 'MAILDIR=$HOME/mail/\n\n:0:\n* ^X-Spam-Status: Yes\n.spam\n' > ~/.procmailrc
</pre>

<p>Jos jäsennumerosi on <b>yli 4882</b> tai käytössä on maildir, luo kotikansiosi alle tekstitiedosto nimellä .procmailrc seuraavalla sisällööllä:
</p>

<pre>
MAILDIR=$HOME/Maildir/

:0:
* ^X-Spam-Status: Yes
.spam/

:0
$MAILDIR
</pre>

<p><a href="ssh.html">Ssh-yhteyden</a> kautta tiedoston voi luoda komennolla:</p>
<pre>
echo -e 'MAILDIR=$HOME/Maildir/\n\n:0:\n* ^X-Spam-Status: Yes\n.spam/\n\n:0\n$MAILDIR\n' > ~/.procmailrc
</pre>

<p><b>Huomio:</b> Tarkista aina procmail-säätöjen jälkeen, että posti
kulkee!  Pienikin virhe voi tehdä peruuttamatonta tuhoa uudelle
postille.</p>

<h2>Roskapostikansion asettaminen näkyviin sähköpostiohjelmassa</h2>
<p>
Joissakin sähköpostiohjelmissa roskapostikansio täytyy erikseen valita näkyviin.
Kapsin webmailissa tämä tapahtuu valitsemalla yläreunasta <em>Kansiot</em>. Avautuvan
sivun alaosasta voi valita .spam-kansion näkyviin. Huomioi, ettei .spam-kansiota ole
olemassa ennen ensimmäisen spam-viestin saapumista.
</p>

<h2>Toiminnan tarkastelu</h2>

<p>
Suodatinta kokeiltaessa on huomioitava sen tarkkuus. Esimerkiksi itse forward-toiminnolla lähettämäsi spammi
ei välttämättä jää suodattimeen, sillä spamassassin huomaa sen tulleen paikallisesti samalta palvelimelta.
</p>
<p>
Näet tarkemmat tiedot suodatuksesta ottamalla sähköpostiohjelmassasi näkyviin kaikki otsaketiedot (full headers).
Spamassassinin lisäämät rivit voivat näyttää esimerkiksi seuraavalta:
</p>
<pre>
X-Spam-Checker-Version: SpamAssassin 3.0.3 (2005-04-27) on lakka.kapsi.fi
X-Spam-Level: **
X-Spam-Status: No, score=2.6 required=5.0 tests=ALL_TRUSTED,AWL,
    RAZOR2_CF_RANGE_51_100,RAZOR2_CHECK,URIBL_OB_SURBL,URIBL_SBL,
    URIBL_SC_SURBL,URIBL_WS_SURBL autolearn=no version=3.0.3
</pre>
<p>
Tiedoista selviää mm. spamassassinin versio, viestin saamat &quot;spammipisteet&quot;, käytetyt testit sekä
se, käytettiinkö viestiä spamassassinin itseopetukseen.</p>

<h2>Suodattimen lisäasetukset</h2>
<p>Oletuksena suodatus tehdään palvelimenlaajuisen suodatusmerkinnän 
perusteella. Jos haluat käyttää omaa opetustietokantaa tai muita omia 
asetuksia, lisää .procmailrc:hen ennen suodatussääntöä seuraavat 
rivit:</p>
<pre>
:0fw
| spamc
</pre>

<p>Suodattimen tarkkuutta voi parantaa mm.
<a href="http://fi.wikipedia.org/wiki/Bayesilainen_roskapostisuodatus">bayesilaisen</a> suodattimen avulla.
Bayesilainen suodatin pyrkii tunnistamaan ominaiset piirteet sille opetetuista asiaviesteistä ja roskapostista. Itseopetuksessa riittävän selviä tapauksia käytetään automaattisesti bayesilaisen suodattimen opettamiseen.
</p>
<p>
Lisää tietoa bayesilaisen suodattimen opettamisesta saat esimerkiksi <a href="http://keitin.net/jarpatus/bayes_ohjeet.html">täältä</a>.
</p>
<p>Tehokkuussyistä ohjeessa käytetään <em>spamc</em>-ohjelmaa, joka ottaa yhteyttä palvelimella pyörivään keskitettyyn 
suodattimeen. Asetuksia muokattaessa saattaa olla tarpeen vaihtaa tilalle omana prosessinaan pyörivä spamassassin, jolloin ko. rivi 
muuttuu muotoon <em>| nice spamassassin</em>. Keskitetty suodatin ei nimittäin välttämättä aja kaikkia itse tehtyjä suodatussääntöjä.</p>

<h2>Ongelmatilanteet</h2>
<p>Ongelmatilanteissa, kuten jos suodatin ei tunnu tunnistavan roskapostia lainkaan, voi ottaa yhteyttä helpdeskiin.</p>
<p>Viestiin kannattaa liittää seuraavien komentojen tulosteet, joista selviää lisätietoa ongelmien selvittämiseksi. Komennot ajetaan <a href="ssh.html">ssh-yhteyden</a> kautta.</p>
<ol class="largespace">
<li>Tiedostojen ja hakemistojen olemassaolo:
<pre>
ls -l ~/.procmailrc ~/mail
</pre>
</li>

<li>Procmailrc:n sisältö:
<pre>
cat ~/.procmailrc
</pre>
</li>

<li>Procmailrc:n rivinvaihtotyyppi yms. ominaisuudet:
<pre>
file ~/.procmailrc
</pre>
</li>
</ol>

</div>
